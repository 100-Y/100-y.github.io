---
layout: post
title: 孤山处士述梦
date: 2018-01-01
description: 在《汉阳舟子集》中，一位孤山隐士于梦中聆听古人讲道，揭示因果、君子与小人的伦理差别，以及儒释道三教思想的诗性融合。In The Hanyang Boatman’s Anthology, a hermit dreams of sages debating virtue and karma, unveiling a poetic fusion of Confucian, Taoist, and Buddhist ethics through allegorical dream vision.
og_image: /assets/img/blog/
thumbnail: /assets/img/blog/
categories: hyzzj
tags:
giscus_comments: true
---

<img src="/assets/img/blog/" alt="" style="width:100%">

呵呵，俺性孤僻。「卜居」西湖之孤山，不慕荣利，不求闻达。朝廷屡屡征聘，皆辞不往就。日惟养鹤「莳」梅于孤岭，谢绝尘俗。托足儒林，寄迹旷野，闗情林泉，适意山水。虽无富贵荣禄之乐，亦足以畅怀适性。所与游者，皆当时隐士。古人云：座上客长满，樽中酒不空，谈笑有鸿儒，往来无白丁。「仆」有之矣。

岁在丁卯，八月既望。余与客泛舟于仁山之下，智水之间。仰见月明星烂，银河在天，夜静风徐，万籁俱寂。当是时也，心怡神驰，了无凡想，举酒属客，低唱浅斟。兴犹未竟，而颓然醉卧于客侧。梦寐之际，似忘其为在舟也者。

缓步徐行，至一处，松竹影里，梅桂交映。忽闻有声自林中出，乃踪迹之。不得其门而入，伏于墙头梅影下。乘月光窥有三人，坐菊丛中。一白头翁，一颁白叟，一中年者。陈酒列殽，傍侍二童，其语隐约可辨。

听其言似谈因果者，闻白头翁曰：种瓜得瓜，种豆得豆。然福善祸遥，亦有时而相左。如颜回夭而盗跖寿，申生死而夷吾生。尧之子不肖，舜之子亦不肖。父厉子幽，宣王中兴乃尔。母嚚弟傲，虞舜底豫有方。周公圣人也，而诸其兄。石碏纯臣也，而戮其子。孔子丧子，伯道无儿。又或忠者见诛，谗者获信。如此类者，是非天地之不仁，因果之不验。乃境遇之无常，人事之偶变也。亦非造物之报施倒置，实气数之运用然也。

中年者问曰：因果之义，既已了然。窃尝闻人言世有君子小人之说。余遍览五洲，纵观千古，品类之多，人物之繁。圣人贤士，英雄豪杰，既已名昭功着，不待言而可知矣。若夫当今之世，纷纷穰穰，往往来来，其孰为君子，孰为小人？余不敏，愿先生辅吾志，明以教我。

颁白者曰：君子小人，而道不同。君子者，遁世不见知于天下，不求闻达于诸侯。上致君于尧舜，下泽民于葛怀。或立言作法则，或施教于后世。相彼国君，「作宾玉家」。先天下之忧而忧，后天下之乐而乐。忧以天下，乐以天下。

故用之则行，如威凤祥麟，盛世乃见，见则天下大治。世之衰也，退而自修，栖隐林泉，抱道自乐，着书自娱。或为樵夫，或为钓徒，或为牧子，或为农人。无往而不自得焉。若夫小人则反是。择美而衣，择腴而食，群居终日，言不及义。或小加大，遥破义，远间亲，新间旧，贵凌贱，少凌长。无伦常之可行，岂法律之能范围乎。其尤者婢膝奴颜，以图固宠，「营谋」「钻刺」，以邀亲幸。狐假虎威，指鹿为马，树党作乱，朋比为奸。盗世欺名，卖官鬻爵，跋扈天子，挟制同僚。穷兵黩武，如斯而已，祸国殃民，莫此为甚。

故君子之道日益长，而小人之道日益消。盖君子明于义理，使天下后世之人，阴受其赐。故杀身成仁者有焉，舍生取义者有焉。有益于世，有益于人。虽赴汤蹈火而不顾，暴脑洒血而不辞。此则君子之所乐而为君子也。小人之心惟利是图，苟有利于己。则寡廉鲜耻之事，无所不为。一旦奸谋败露，家破名灭，不惟贻害乡里，而且贻臭万年。子孙灭绝，何乐为之。此则小人之枉自为小人也。

尔曹其鉴诸，言未已。俄有暴客狂呼北至，踰垣而入，步履踉跄。三人惊遁，不知所之。仆伏其墙阴，而欲窥其究竟，忽惊觉，则在舟中矣。一客曰：汝魇寐也，仆惊惊既定。于是为述梦中之闻见，请君为仆解说。客不应。欲待晓而访迹，奈无径可识。乃与客荡舟于汉水之阳。

月夜梅花鹤款关，梅开月下鹤飞还。  
月移梅影鹤声喈，鹤守梅香伴月闲。

**注**

- 「卜居」：“卜”，选择（处所）。居住（在）某地的意思。
- 「莳」：栽种。
- 「仆」：古时男子谦称自己。
- 「作宾玉家」：“作宾”，指担任太子宾客职务。“玉”，爱护、帮助。“玉家”，即爱护、帮助家庭的意思。
- 「营谋」：为达目的，想方设法。
- 「钻刺」：“钻”，钻营，谋求；“刺”，讥刺、指摘（他人）。
