---
layout: post
title: 开坛降
date: 2018-01-01
description:
og_image: /assets/img/blog/
thumbnail: /assets/img/blog/
categories: hyzzj
tags:
giscus_comments: true
---

<img src="/assets/img/blog/" style="width:100%;" alt="">

## 丁卯年夏四月一日

（宋公）缥缈香烟透九霄，诸生何事肯招邀。  
来坛莫谓萍踪客，权当知音话一宵。

宋公话：此地开坛，幸有夙缘，二三有志之士，欲挽浩劫而驾慈船，此等事关重要，待吾去禀过菩萨。看菩萨如何主义，再行安置可也。

申刻

（香山）一枝杨柳洒妖气，涤尽晴天无片云。  
顿觉清凉无俗气，好同诸子话殷勤。

香山菩萨话：是日也，天气清和，惠风时来。碧莲池中，花光照「槛」；紫竹林内，风雅宜人。正宜恭禅修养，捐除凡虑。忽来雀寺「土祇」，禀称「汝曹」有志开坛，以挽颓风而回天运，救此大劫，化被愚顽等语前来。

侬不禁欣然作色，以手加额而叹曰：诚如尔言，则纲纪之废弛者，庶几藉此而复振矣；人心之陷溺者，藉此而奋发矣。由此扩充，其他父子、兄弟、夫妇、朋友、主仆、宗族、乡党，不慈、不孝、不友、不恭、不和、不信、不忠、不睦者，庶几在此一举。而幡然归正矣，乃不惮风尘而来坛。

告于二三有志之士，曰：晚近以来，圣贤之道，式微久矣。伦常不明，纲纪倒置，迄今有年矣。神圣仙佛，飞鸾显化，以神道设教，所谓收拾人心，权宜一时耳。讵意人心依旧，世道日微，以致皇天震怒，劫运迭生，而神圣仙佛，亦无可知何耳。今汝等欲以神道设教，化彼「愚梗」，收拾人心，以回天运而挽劫数。

诚如是，则可以振纲饬纪，明理敦伦，延道统于「一线」，回人心于「几希」。是则诸子之婆心热肠也，实为挽劫收缘起见，非好为异端以惑世耳。汝曹谅必明白此理，而有志于神教，可谓与我心若合「符节」者也。诸生勉之，予日望之。

「回鸾」（香山）日坠西山遍海红，千村万户起烟峰。  
童儿辔鹤云门外，几次催侬返翠宫。

### 注

「槛」：门槛，门限。  
「土祇」：地神。  
「汝曹」：人称代词，你、你们。  
「愚梗」：愚昧、顽固。  
「一线」：比喻相承或相关事物之间的脉络。  
「几希」：不多，一丁点儿，相差甚微；极少。  
「符节」：古代用作凭证的东西，用竹、木、玉、铜等制成，刻上文字或图形，分成两半，使用时将两半相合，用来检验真伪。  
「回鸾」：应该是指比较尊贵的人物“出去”了一段时间现在又回来了。这个“出去”甚至有可能是指离开某个团体，然后回归。
