---
layout: post
title: 乩学初知
date: 2018-01-01
excerpt: '探索《汉阳舟子集》乩学入门篇，从天地人三才到祖炁纯阳，揭示扶乩为感通机制的奥义，并展现其为修性养神之捷径。Discover the foundation of spirit-writing practice in The Hanyang Boatman’s Anthology, where Heaven-Earth-Man triads and primal qi form the basis of spiritual communication and self-cultivation.'
description: 完整描述，用于搜索引擎与社交平台预览，最长 160 字，可与 excerpt 一致
og_image: 
thumbnail: /assets/img/thumb.jpg
categories: 汉阳舟子集
tags: 
related_posts: true
---

<img src="{{ '/assets/img/blog/xxxxxxxx' | relative_url }}" style="width:60%;">

譬夫天地未判，混沌而已；混沌既鉴，始分阴阳。轻清上浮者为天，重浊下凝者为地。得阴阳二气之中者为人，三才具而万物生。故乩圈圆而取象于天，乩盘方而法象于地，中则假手于人。

为备三才，然取于人者非人也，实取其人之祖炁而已。祖炁乃人身先天本，纯阳之象。其中妙理，有难以尽言者；其间妙运，似有若无者。恍恍忽忽，杳杳冥冥。不到斯境，何能知其中之妙理妙运。凡人之肢体百骸，有闻有见，竟属后天纯阴之气。生等学是学者，宜究其本察其源，弃尽纯阴之气，牢固纯阳。不但由勉而安，由渐而常，且能通乎其灵者。通灵者，如登极高之境，所见者自然宽广，所近者皆属清高。

诚如此不但精于乩学，而实为儒宗养性之一捷径也。譬之层楼有九，不至其顶焉能见其风景之前盛。惟登初层者，易而郄难。难者非难于学，实难于人。原夫此境，常有魔魍倾扰。魔者非真有其魔，即人心中之魔。故魔与神，离乎一线之间。神者非真有其神，即人心中之神，但能凝神。则神因之凭依，而文华出焉。

初学是学，须务返还，而刻刻防魔，魔自消而神自存。返者返其本色，还者还其源也。更明祖炁，祖炁即纯阳，纯阳者先天之本也。纯阴者，一本之万殊也。学是学者，辨别先天后天之气，分明阴阳。炼成九九，归于大极。到那时自然而然矣。

几处楼台接远浔，淡烟薄雾出禅林。  
月交白雪千山玉，风打黄梅满地金。  
当户青山如有约，绕门绿水是知音。  
云牕卧起寻僧话，一酒一诗一曲琴。