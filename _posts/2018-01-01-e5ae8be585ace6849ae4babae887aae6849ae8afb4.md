---
layout: post
title: 宋公愚人自愚说
date: 2018-01-01
excerpt: '（这里写摘要）'
description: 完整描述，用于搜索引擎与社交平台预览，最长 160 字，可与 excerpt 一致
og_image: /assets/img/blog/xxxxxxxx
thumbnail: /assets/img/blog/xxxxxxxx
categories: 汉阳舟子集
tags: 
related_posts: true
---

<img src="/assets/img/blog/xxxxxxxx" style="width:80%;" alt="xxxxxxxx">

甚矣哉愚人之愚也。不自愚而为人愚，人愚而使自愚，总之自愚之不已，而自愚愚也。人孰无衰病老死，倘数终之时，而不求于天，而求以愚人之愚人，而我甘受其愚，岂非愚之甚者乎？

凡人作善，邀天眷顾。虽有谁何，不能为害，获罪于天。虽有神人，亦无可如何而愚人，则延及愚人之愚人，而为我愚。大而「建醮」，小而杀牲，以求于天，问之于天。而天不自知，问之于人，而人亦弗愿。「要」之为愚人而中饱，「馁」人妻而自顾其妻，夺人乳而自乳其子，其亦弗恕也已。

吾为尔当头棒喝曰：“凡人有灾，已存一邀福免祸之心。延求善于愚人之愚人，早存一损人利己之念。或建醮或杀牲，以家之饶薄而会计之。而「復」用心焉，施术焉，而后渔利焉。本无益也，而心愿了焉，及至灾害又作，法亦如前。遂至一而二，二而三，不至于倾家破产不已也。”

今为尔指一上乘之法，如未有疾则已，不幸而有疾，当延明医以调理之。慎勿召及愚人之愚人，贻害无穷，可为前鉴也。如未许愿则已，如已许愿，按愿之大小而计其值。遇有鳏寡孤独，冠婚丧祭，以及公益善事，颠连无告者，以补助之皆可也。不为其愿可了，而反邀天眷矣，何灾疾之可畏哉。

### 注

「建醮」：旧时僧道设坛为亡魂祈祷，即作道场。寻常信徒百姓为了祈福攘灾或追荐亡灵，也可以出资请道士作道场。  
「要」：要挟，威胁。  
「馁」：使没有勇气，欺负的意思。  
「復」：再，又，才。