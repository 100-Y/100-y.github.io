---
layout: post
title: 瑶池内侍仙姬传
date: 2018-01-01
excerpt: "（这里写摘要）"
description: 完整描述，用于搜索引擎与社交平台预览，最长 160 字，可与 excerpt 一致
og_image: /assets/img/blog/xxxxxxxx
thumbnail: /assets/img/blog/xxxxxxxx
categories: hyzzj
tags:
giscus_comments: true
---

<img src="/assets/img/blog/xxxxxxxx" style="width:100%;" alt="xxxxxxxx">

侬氏杨，小字碧莲。祖居陕西「盩厔」，因饥荒，「挈」家来甘，至嶶邑东村而居焉。时乾隆三十九年春三月也，父设帐教徒以自给。

门下有刘生者，人品高尚好学不倦，侬父器之，为侬谋入赘之举。况生袛有老母，家「綦」贫，侬母商于其母，事竟谐。时生功名心切，待「入泮」后，再行「奠雁之礼」，竟以「鱼鲁之误」，名落孙山。兼之时疫盛行，抱病而返，抑知丢母而与世长辞矣。侬抱恨终天，惟有自矢，替郎奉母。

母欲以侬另为择偶，幸而侬父颇知大义，初试侬志若何，侬以死自誓，虽未成夫妇之礼，而夫妇之名实矣。侬以生为刘门之人，死为刘氏之鬼。侬父调和于中，卒赖以安，殷勤操作，日夜纺织，竭力奉姑与双亲。不幸双亲隔三日同逝，故后，赖门弟子之力，择地安厝。厝后，侬与姑以消岁月。

噫，其初有父母之覆护，焉知双亲故后，村中诸无赖，窥隙将谋乱，以图「鬻」侬之举。噫，侬以女流，怎能御于群凶。侬乃熟思以「扞卫」之法，用利刀以刳其面。侬姑未知侬意，非常惊骇，问故乃详。告姑，姑叹息数四，入房就寝。侬以伤故，卧不成寐。黎明省姑，已僵卧矣；骇极而仆，良久苏醒，泣不成泪，痛哭「自挝」而已，于是乃遍售遗产以殡姑。

夜孤坐灯下，自叹孤苦伶丁命薄如纸，更谋削发之举，悠悠然似梦非梦，一青衣女郎持节而来，曰渠已功成，再勿他图，宜随我去，自知底里。侬因念女郎之来，不为无因，于是随之前去，顿觉足下云生，至则见宫阙宏丽，上坐一妪，妆拟王后，至「墀」再拜，青衣扶起，已而言曰：封汝为瑶池内侍。

此系登仙之由，今幸菩萨开坛，命侬临坛自传，他日书成备载。庻不埋没生前之苦，与成仙之由，且亦为坤道者劝，但侬非敢自矜，略叙其颠末云尔。

### 注

「盩厔」：陕西地名，今作周至。  
「挈」：携带，带领。  
「綦」：极，很。言之綦详。  
「入泮」：“泮”，指泮宫。清代称考中秀才为“入泮”。  
「奠雁之礼」：传统汉族婚姻风俗，流行于全国许多地区。男家在行纳采，问名，纳吉，纳征，请期，亲迎时，必有主持者执雁前导，即为“奠雁”。  
「鱼鲁之误」：谓将鱼误写成鲁，泛指文字错误。  
「鬻」：卖。  
「扞卫」：捍卫，保卫，防御，多用于抽象事物。  
「自挝」：自己打自己。挝，敲、打。  
「墀」：台阶上面的空地，台阶。丹墀，古代宫殿前涂成红色的台阶或台阶上的空地。
