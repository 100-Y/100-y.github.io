---
layout: post
title: 逍遥文
date: 2018-01-01
excerpt: '（这里写摘要）'
description: 完整描述，用于搜索引擎与社交平台预览，最长 160 字，可与 excerpt 一致
og_image: 
thumbnail: /assets/img/thumb.jpg
categories: 汉阳舟子集
tags: 
related_posts: true
---

## 「跋」曰

夫世有逍遥之人，然后有逍遥之事，有逍遥之事，然后有逍遥之名焉。苟不有其人，必不有其事，不有其事，何能有逍遥之名。故逍遥之名存也。在乎其事，而其事因乎其人也。今有其人焉，而又有其事焉，则其名之存也固矣。

俺尝「孜稽」千古，而得其人焉，又闻其事焉。而俺之夙愿偿矣。俺且为其人，传播其名矣。而其人其事与其名，要不外乎逍遥，而其人其事之逍遥，可谓「卓荦千古」，而后之人慕其名者众矣。惜无知其人一生之逍遥事迹者，俺独知其人与其事也详，欲为后人述之，而不得其门，且不逢其机，故迟迟于此时也。

今游嵩山，适遇玄帝，「暨」「孚佑」与菩萨嘱俺为文，垂书以遗后世，俺弗谢也。今值胜期，夜静人寂，明月高挂，清风飒至，俺握管而为后人述之。以为世之终日忧苦，而不知逍遥者道，为世人现身说法，岂非世所乐闻者欤，特撰逍遥先生小传一则。

## 文

先生者不知何时人，记者忘其时。或谓「羲皇上人」，殆无怀葛天氏之俦欤。一说「唐尧时人」，与「巢父许由」，相于往来于豪梁之上。一说春秋时人，与「长沮、桀溺」为莫逆之交。俺也不暇孜稽，亦不详其姓字，但知住于逍遥国之逍遥村。

幼孤贫，侍母孝，「既无伯叔，终鲜兄弟」。因癖嗜逍遥，人咸呼之曰逍遥先生，故以逍遥号焉。博读书，善文章，七龄时能记坟典，诸子百家，过目彻了。及壮，「遐迩」求学者，先生厌之。母卒，徒家于芦山之阳居焉。孑然一身，触目凄凉，且地旷人稀，乃依山为圃。日事花木，就湿阴处，凿地为池。水冽而芳，鱼泳其中，五色斑烂，往来可数。于是遍植花种菓，养鸟畜禽。

东南隅结一茅庵，广仅容膝；庵前临池，旁栽花树一本。高丈余，花时灿灿烂烂如锦。大如七寸盏，而无识其名者，但香气袭人。庵后有果树一株，春花蓓蕾，秋实累累然。其大如斗，其赤如日。状类柑，剖食其肉，甜如蜜，而香迈乎桃。亦无识者，因名之曰，逍遥果树。

先生于暇日，焚香于炉，煮茗于「铛」。披鹤裳，带逍遥巾，手执周易一卷，或读或歌或弹琴，或静坐。无事而不逍遥，亦无时而不逍遥也。雨余则山青水翠，旭日则柳暗花明。春听好鸟，上下飞鸣。夏坐绿阴，披襟当风。秋开旧醅，笑饮东篱。冬拥红炉，步韵咏雪。昼或垂竿钓溪，啸傲烟霞；夜或开筵坐花，飞觞醉月。逍遥其内，悠游其间；时或乐而忘食，又安计岁月之几何也哉。

一夕方寤寐间，忽觉身化为蝴蝶。大如车轮，轻如木叶，栩栩然自谓适志，乃望南飞去。倏到一处，夹岸桃柳，飞絮落花，浅绿深红，直通河畔。飞渡彼岸，无径可觅，仰见一山，高可插天。山脚下有一石坊，上横一额，其文曰：广莫之野。由是而上八里许，又有一石门，额曰：无何有之乡。至顶一观，明月齐肩，星河横腰，俯视则云霾高及山麓。乃任翅飞扬，遍历乃返。

及醒，则所游之境，宛然在目，心融融然如有所悟。明日南行，不谙道路，又无人之可询，信步而行。至一渡口，河水浩淼，辽阔无涯，远接天外，上下一色，四顾无人。无问津处，乃倚松坐石，以俟之。无何见瓠舟一只，对岸摇来，未见舟子。而闻其歌曰：天已寒兮日已暮，日已暮兮胡为而不渡。胡不渡兮到天台，到天台兮好畅怀。好畅怀兮归去来，归去来兮归去来。歌毕，船已近岸，一老翁自舱中出，拱手曰：客何为而至此耶，非欲求济乎。应之曰然，乃登舟而南。

既渡，则翁杳然弗见，骇叹而行。梦中景况，恍然在望。至石坊，则字迹依然。过此则道路崎区，而琦花瑶草，「蒙葺畅茂」，树木森森，岩石嵯峨，水声淙淙。欲登其峰而无其境，乃攀葛「拊」藤，跃石牵萝而上。见夫草木之繁，举葩经不能穷其类；鸟兽之众，尽尔雅不能识其名。前行三里，鸟道羊肠者，转而为康庄矣。于是放胆以登其顶，而造其极，方知登岱小鲁与小天下之言信矣。

斯时也，如凌清虚之府，如登太乙之峰。万虑俱寂，百萦悉灭，飘飘然如羽化而登仙，使人流连忘返，不忍「遽」归。乃环视此山之阳，有烟云自石洞出。乃觅径而造其处，有峭壁如削，瑞霭笼罩。傍有「樗树」一章，枝叶扶疎，花气异香，馥馥沁人。岩下有清池一方，广可盈亩，荷花葱郁，含苞未葩，鲤鱼时出没于水面。四顾尘环，城郭如杯，人豆马寸，山如盎，河若带而已。

行至洞口，横颜逍遥山洞，入则几案休榻。皆石为之，类天然物，似非人造者，石光晶莹。一童出询姓氏，俱道之。入偕叟来，髪雪鬓霜，仪容秀雅。内有石室一所，几榻香琴之外，别无他物。案上置书一卷，视之，乃逍遥篇也。坐讫，童子献香茗毕。叟曰：客胡为乎来哉，备道其由。叟所言，皆深宏奥雅，谈论契合。至夜，抵足而卧，久之，觉叟覆压于身，「敝」极而醒。叟忽不见，顿觉叟与已合，我忽为叟，叟忽为我。是叟非叟，是我非我，忽认我是叟，忽觉叟即我。颠倒萦回，骇不知其所从。如是终夜而未喻其故。

及晓，明旦之气，充满一室，于是恍然悟，觉然醒。始知叟亦非叟，我亦非我，我即是叟，叟即是我。不惟叟与我合。即「曩日」所化之蝴蝶，亦非蝴蝶，撑船之老翁，亦非老翁，均是我也。即今之我，亦非我也。今而知逍遥之不在于彼，而在于此。而又不在于此，而在于我，亦非我之间矣。遂栖止于此，着南华经若干篇，以行世。后不知所终，或以为仙去云。

### 注

「跋」：“题跋”的“跋”，属文体的一种。写在书籍或文章的后面，多用来评价内容或说明写作经过。  
「孜稽」：“孜”，勤谨，不懈怠；“稽”，考核、查核。  
「卓荦千古」：“荦”，特出，明显。卓越突出，千古流传。  
「暨」：同、与、和。  
「孚佑」：本意庇佑，保护。这里是指吕洞宾，吕洞宾元朝时被朝廷封为《纯阳演正警化孚佑帝君》。  
「羲皇上人」：伏羲氏以前的人，即中国上古时代的人。古人想象羲皇之世其民皆恬静闲适，故隐逸之士自称羲皇上人。比喻无忧无虑，生活闲适的人。  
「唐尧时人」：上古时代伏羲氏以后，五帝时期的人物。  
「巢父许由」：唐尧时传说中的高士，道家前身。因筑巢而居，人称巢父。  
「长沮、桀溺」：长沮，桀溺相传都为春秋时的隐士。  
「既无伯叔，终鲜兄弟」：没有伯叔，没有兄弟。  
「遐迩」：遐迩，远近。  
「铛」：温器，似锅，三足。  
「蒙葺畅茂」：“蒙葺”，覆盖，这里指纷乱的野草。“畅茂”，旺盛繁茂。  
「拊」：揗，同“循”。“揗者，摩也。古作‘拊揗’，今作‘抚揗’，古今字也。  
「遽」：急，仓猝，惊慌。  
「樗树」：臭椿，落叶乔木。  
「敝」：疲惫，困乏。  
「曩日」：以往、过去的日子。