<!DOCTYPE html> <html lang="en"> <head> <meta http-equiv="Content-Type" content="text/html; charset=UTF-8"> <script async src="https://pagead2.googlesyndication.com/pagead/js/adsbygoogle.js?client=ca-pub-5284102863120032" crossorigin="anonymous"></script> <meta charset="utf-8"> <meta name="viewport" content="width=device-width, initial-scale=1, shrink-to-fit=no"> <meta http-equiv="X-UA-Compatible" content="IE=edge"> <title> 清秋咏月醉仙家赋（以题为韵） | 36,525 days </title> <meta name="author" content="36,525 days "> <meta name="description" content="以「36525 天」为象征，这是某人用一生在写的一本书 / Symbolizing 36,525 days — a book someone writes across a lifetime "> <meta name="keywords" content="个人时间容器, 精神栖息地, 梦的档案馆, 诗意日常, 自由写作, 思考的片段 / Personal Time Capsule, Mental Sanctuary, Dream Archive, Poetic Everyday, Free Writing, Fragments of Thought"> <meta property="og:site_name" content="36,525 days "> <meta property="og:type" content="article"> <meta property="og:title" content="36,525 days | 清秋咏月醉仙家赋（以题为韵）"> <meta property="og:url" content="https://36525.day/blog/2018-01-01/e6b885e7a78be5928fe69c88e98689e4bb99e5aeb6e8b58befbc88e4bba5e9a298e4b8bae99fb5efbc89/"> <meta property="og:description" content="以「36525 天」为象征，这是某人用一生在写的一本书 / Symbolizing 36,525 days — a book someone writes across a lifetime "> <meta property="og:image" content="/assets/img/blog/"> <meta property="og:locale" content="en"> <meta name="twitter:card" content="summary"> <meta name="twitter:title" content="清秋咏月醉仙家赋（以题为韵）"> <meta name="twitter:description" content="以「36525 天」为象征，这是某人用一生在写的一本书 / Symbolizing 36,525 days — a book someone writes across a lifetime "> <meta name="twitter:image" content="/assets/img/blog/"> <script type="application/ld+json">
    {
        "author":
        {
            "@type": "Person",
            "name": "36,525 days "
        },
        "url": "https://36525.day/blog/2018-01-01/e6b885e7a78be5928fe69c88e98689e4bb99e5aeb6e8b58befbc88e4bba5e9a298e4b8bae99fb5efbc89/",
        "@type": "BlogPosting",
        "description": "以「36525 天」为象征，这是某人用一生在写的一本书 / Symbolizing 36,525 days — a book someone writes across a lifetime
",
        "headline": "清秋咏月醉仙家赋（以题为韵）",
        
        "name": "36,525 days ",
        "@context": "https://schema.org"
    }
  </script> <link rel="stylesheet" href="/assets/css/bootstrap.min.css?a4b3f509e79c54a512b890d73235ef04"> <link rel="stylesheet" href="https://cdn.jsdelivr.net/npm/mdbootstrap@4.20.0/css/mdb.min.css" integrity="sha256-jpjYvU3G3N6nrrBwXJoVEYI/0zw8htfFnhT9ljN3JJw=" crossorigin="anonymous"> <link defer rel="stylesheet" href="/assets/css/jekyll-pygments-themes-github.css?591dab5a4e56573bf4ef7fd332894c99" media="" id="highlight_theme_light"> <link rel="shortcut icon" href="data:image/svg+xml,&lt;svg%20xmlns=%22http://www.w3.org/2000/svg%22%20viewBox=%220%200%20100%20100%22&gt;&lt;text%20y=%22.9em%22%20font-size=%2290%22&gt;%E2%9A%9B%EF%B8%8F&lt;/text&gt;&lt;/svg&gt;"> <link rel="stylesheet" href="/assets/css/main.css?d41d8cd98f00b204e9800998ecf8427e"> <link rel="canonical" href="https://36525.day/blog/2018-01-01/e6b885e7a78be5928fe69c88e98689e4bb99e5aeb6e8b58befbc88e4bba5e9a298e4b8bae99fb5efbc89/"> <script src="/assets/js/theme.js?b287029a0820b2619fc49ffe1892f954"></script> <link defer rel="stylesheet" href="/assets/css/jekyll-pygments-themes-native.css?5847e5ed4a4568527aa6cfab446049ca" media="none" id="highlight_theme_dark"> <script>
    initTheme();
  </script> </head> <body class="fixed-top-nav "> <header> <nav id="navbar" class="navbar navbar-light navbar-expand-sm fixed-top" role="navigation"> <div class="container"> <a class="navbar-brand title font-weight-lighter" href="/"> <span class="font-weight-bold">36,525 days</span> </a> <button class="navbar-toggler collapsed ml-auto" type="button" data-toggle="collapse" data-target="#navbarNav" aria-controls="navbarNav" aria-expanded="false" aria-label="Toggle navigation"> <span class="sr-only">Toggle navigation</span> <span class="icon-bar top-bar"></span> <span class="icon-bar middle-bar"></span> <span class="icon-bar bottom-bar"></span> </button> <div class="collapse navbar-collapse text-right" id="navbarNav"> <ul class="navbar-nav ml-auto flex-nowrap"> <li class="nav-item "> <a class="nav-link" href="/">关于 / About </a> </li> <li class="nav-item active"> <a class="nav-link" href="/blog/">博客 / Blog </a> </li> <li class="nav-item "> <a class="nav-link" href="/c-a/">归类 / C-A </a> </li> <li class="nav-item "> <a class="nav-link" href="/notice/">声明 / Notice </a> </li> <li class="nav-item "> <a class="nav-link" href="/privacy/">隐私 / Privacy </a> </li> <li class="nav-item"> <button id="search-toggle" title="Search" onclick="openSearchModal()"> <span class="nav-link">ctrl k <i class="ti ti-search"></i></span> </button> </li> <li class="toggle-container"> <button id="light-toggle" title="Change theme"> <i class="ti ti-sun-moon" id="light-toggle-system"></i> <i class="ti ti-moon-filled" id="light-toggle-dark"></i> <i class="ti ti-sun-filled" id="light-toggle-light"></i> </button> </li> </ul> </div> </div> </nav> <progress id="progress" value="0"> <div class="progress-container"> <span class="progress-bar"></span> </div> </progress> </header> <div class="container mt-5" role="main"> <div class="post"> <header class="post-header"> <h1 class="post-title">清秋咏月醉仙家赋（以题为韵）</h1> <p class="post-meta"> Created on 2018-01-01 </p> <p class="post-tags"> <a href="/blog/2018"> <i class="fa-solid fa-calendar fa-sm"></i> 2018 </a>   ·   <a href="/blog/category/hyzzj"> <i class="fa-solid fa-tag fa-sm"></i> hyzzj</a> </p> </header> <article class="post-content"> <div id="markdown-content"> <p><img src="/assets/img/blog/" style="width:100%;" alt=""></p> <p>霞光锦灿，竹影窗横；倦鸟争栖，吟虫竞鸣。觉暑炎之乍减，讶秋雨之初晴。步入兰畦菊圃，穿过豆架瓜棚，几净窗明。方欲展卷就读，鸦噪犬吠。俄闻「款闗」之声，乃命童子，挑灯出应。或为大人，「倒屣而迎」。则有性天中主人，邀吾同行；仪容极其秀雅，言论亦颇深宏。自谓山野之人，相逢无须问姓；萍踪之客，造访「幸以识荆」。每过野店荒村，偿他酒债；如过禅林道院，结我诗盟。既不负此山明水秀，且领略其月白风清。</p> <p>余闻言而谓客曰：『蜗庐株守，甚觉岑幽，屡欲远蹈，恨无同俦。』今子也高怀雅量，正可作赤壁之游。于是「扄花扉」，携杖鸠，穿竹径，过山陬。道出武陵渡口，行来汉水源头。烟树兮插屏，云峰兮当户，碧梧兮叶落，丹桂兮香柔。鱼火生光，远落寒潭斗宿；水湖泛影，倒蘸暮夜山楼。解千寻之锦缆，驾一叶之兰舟；引清风而解愠，浮绿蚁以消忧。自忆今夕何夕，逢彼高士，泳之游之，放乎中流。燕去鸿来，夜渡千山疎影；婵琴蛙鼓，虫吟四壁新秋。</p> <p>忽焉车马声喧，鸾鹤影动。三星五老，邀同海岛群真；四皓七贤，约共蓬壶众圣。咸道结缘，齐声称庆。主人拱手以相迎，余以肃容而起敬。主人谓众客曰：『当此水天一色，夜静人稀，花月双辉，水壶玉映；宿鸟依栖于霜天，行人宛在乎玉镜。何不泛舟于白水之涯，而放怀山水，啸傲烟霞，不亦盛乎！』旋闻众圣赞扬，群仙唯命。</p> <p>泛轻舟于「红蓼之溆」，最足陶情；开盛宴于白苹之洲，更为适性。乃任一苇之行休，极万之荡泳。高朋满坐，既载笑而载言；佳酿盈欧，复一觞而一咏。几疑山河粉砌，雪拥蓝关；忘认世界银镂，人坐金阙。歌翻落叶，露华珠缀于瑶台；曲引凉飔，桂子香飘乎月窟。或续杯而乐志，或把臂而谈心；或噫六根之未清，或叹四关而逾越；或悔修养之未纯，或嗟进趋之力竭；或诩铅已炼而汞已投，或言髓未洗而毛未伐。</p> <p>洒酒则飞去鹤鸠，垂竿则钓来「鳊鳜」。诗吟兰亭之章，酒依金谷以罚。酒气则醺醺陶陶，诗兴则勃勃发发。敲起红牙板，响停陇上之云；抛却碧玉箫，吞去杯中之月。加以丝竹并陈，珍馐兼备，素女斟觞，嫦娥献馈。</p> <p>望风姨以递杯，看月姊而扬觯。咏成苏蕙回文，赋出东坡神智。怀李陵于塞上，遥寄深情；望谢尚于冮头，空增逸思，武功赫奕。忆吴玠于东山，吏治精通；吊公仪于北寺，工部之字迹尚在。顾仇池而增悲，武侯之军垒犹存；望祁山而坠泪，仇维之隐迹依然。薛士之义踪还识，耿家之节烈如一，陈氏之忠贞不二。</p> <p>乘长风而涌浪，无非壮士雄心；刺短艇而激湍，自是骚人雅致。无俗事之萦缠，无闲情之拖累。如入洞天福地，乐而忘归；似登阆苑蓬莱，喜而不寐。阳春白雪，歌来满座容欢；霓裳羽衣，咏罢一船人醉。</p> <p>顿见「山涛、李琎、崔子、张颠」，脱帽露顶，卷足伸拳。又见阮籍阮咸，昂头吐沫；子建子反，俯首垂涎。焦遂则提壶而啸咏，刘伶则把盏而流连；知章则眼花而坠井，苏晋则弃佛而逃禅；骚客则口呆目瞪，醉翁则形欹影偏。或举杯而邀月，或儒发而抹笺。莫辨其诗狂酒狂，枕云而卧；无分乎醉客醒客，衬月而眠。千幅云笺，咏酣诗中之圣；百斛「醽醁」，醉煞酒中之仙。</p> <p>俄而明星将见，桂魄已斜，天收酉旗，树染朝霞。耿耿银河，催晓江头小鸟；潺潺玉露，寒侵睡里群鸦。乃唤童子，扫残花，撤酒具，进山茶。醒群仙于醉后，觉酒气之顿赊。适座间一客，善拨琵琶，又有一客，和之以笳。同声歌曰：『今夕之乐乐无涯，同临汉水醉月华；殽酒并陈兮弦歌又加，饮我以琼浆兮饭我胡麻。愿明年此夜，重来泛仙查。』</p> <p>既而群仙将归，泊舟近岸。一时言旋言归，杖屣「纷拏」；既醉既饱，逊谢声哗。玉女拥来凤辇，金童扶上龙车。宝筏从碧空而进，天船自银汉以划。直至鸾鹤信杳，云雾影遮。乃揖主人而就道，扶藜杖以还家。岂期途逢符使，邀吾枉顾。乃望雀寺以行来，至仙坛而止步。灯烛流光，蕙兰喷雾。又有茂崇琪树，彦铭吉获。灏海清沼，中邦魁裕；济济彬彬，一堂会晤。固请老仙为文，而为世人「譬谕」。窃意能得花前几醉，恐岁月之无多；勉从月下一歌，实人事之多故。</p> <p>于是欢然就饮，写来腕底妙文；率尔操觚，搜尽枯肠佳句。烟云满纸，俱随酒气以飘来；锦绣一腔，旋为痴情「侕」顿住。只道多情二老，邀吾乘兴吟诗；独怪好事诸生，强我临鸾作赋。</p> <p>此身早已等蜉蝣，懒去人间觅封侯。<br> 乾坤我辈为居宅，日月仙人戏踘球。<br> 功名富贵浮云过，山水烟霞咨意游。<br> 赋罢清秋将归去，一声长啸上去楼。</p> <h3 id="注">注</h3> <p>「款闗」：『款关』，即叩门。<br> 「倒屣而迎」：『屣』，鞋。古人家居住脱鞋，席地而坐，争于迎客，将鞋穿倒。形容热情欢迎宾客的样子。<br> 「幸以识荆」：为初次见面而感到十分荣幸。『识荆』原指久闻其名而初次 见面结识的敬词。<br> 「扄花扉」：关门上锁的意思。『扉』户扇，引申为屋舍；『扃』外闭之关。<br> 「红蓼之溆」：长满红蓼的水边。<br> 「鳊鳜」：『鳊』，鱼名，也称『鲂』。今指鲤科鳊属鱼。又名武昌鱼。『鳜』，即鳜鱼，中国产的一种美味食用鱼，俗名花鲫鱼，亦称『桂鱼』。<br> 「山涛、李琎、崔子、张颠」：即山涛，三国曹魏及西晋时期名士、政治家，『竹林七贤』之一。李琎，大唐睿宗皇帝嫡孙，宁王李宪长子。崔子，崔宗之，吏部尚书崔日用之子，袭父封为齐国公，官至侍御史。张旭，唐著名草书家，醉后往往有颠狂之态，人称张颠。<br> 「醽醁」：亦作『醽淥』。美酒名。<br> 「纷拏」：亦作『纷拏』、『纷拿』。混乱貌；错杂貌。<br> 「譬谕」：晓譬劝喻。<br> 「侕」：众多，同『儒』字。通『而』。</p> </div> </article> <div id="giscus_thread" style="max-width: 930px; margin: 3rem auto 0 auto;"> <script>
      let giscusTheme = determineComputedTheme();
      let giscusAttributes = {
        src: 'https://giscus.app/client.js',
        'data-repo': '100-Y/100-y.github.io',
        'data-repo-id': 'R_kgDOO7FTPQ',
        'data-category': '评论 / Comments',
        'data-category-id': 'DIC_kwDOO7FTPc4Cryz-',
        'data-mapping': 'title',
        'data-strict': '1',
        'data-reactions-enabled': '1',
        'data-emit-metadata': '0',
        'data-input-position': 'top',
        'data-theme': giscusTheme,
        'data-lang': 'en',
        crossorigin: 'anonymous',
        async: '',
      };

      let giscusScript = document.createElement('script');
      Object.entries(giscusAttributes).forEach(([key, value]) => giscusScript.setAttribute(key, value));
      document.getElementById('giscus_thread').appendChild(giscusScript);
    </script> <noscript>Please enable JavaScript to view the <a href="http://giscus.app/?ref_noscript" rel="external nofollow noopener" target="_blank">comments powered by giscus.</a> </noscript> </div> </div> </div> <footer class="fixed-bottom" role="contentinfo"> <div class="container mt-0"> © 36,525 days . Last updated: 2025-06-23. </div> </footer> <script src="https://cdn.jsdelivr.net/npm/jquery@3.6.0/dist/jquery.min.js" integrity="sha256-/xUj+3OJU5yExlq6GSYGSHk7tPXikynS7ogEvDej/m4=" crossorigin="anonymous"></script> <script src="/assets/js/bootstrap.bundle.min.js"></script> <script src="" integrity="" crossorigin="anonymous"></script> <script src="/assets/js/no_defer.js?2781658a0a2b13ed609542042a859126"></script> <script defer src="/assets/js/common.js?f166299b098ad0a334b7fd4338df55bc"></script> <script defer src="/assets/js/progress-bar.js?2f30e0e6801ea8f5036fa66e1ab0a71a" type="text/javascript"></script> <script type="module" src="/assets/js/search/ninja-keys.min.js?a3446f084dcaecc5f75aa1757d087dcf"></script> <ninja-keys hidebreadcrumbs noautoloadmdicons placeholder="Type to start searching"></ninja-keys> <script src="/assets/js/search-setup.js?6c304f7b1992d4b60f7a07956e52f04a"></script> <script src="/assets/js/search-data.js"></script> <script src="/assets/js/shortcut-key.js?6f508d74becd347268a7f822bca7309d"></script> </body> </html>